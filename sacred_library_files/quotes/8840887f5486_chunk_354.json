{
  "quote_id": "8840887f5486_chunk_354",
  "text": "Montaigne säger riktigt, att människorna plågas av de föreställningar de hysa om saker och ting, icke av sakerna själva Marcus Aurelius ger det goda rådet, att om något plågar dig, så är det icke saken själv utan din uppfattning därav, och den kan du genast avfärda Enligt Schopenhauer kommer det icke så mycket an på vad som händer en människa som på hur hon känner därvid 27Slaven och krymplingen Epiktetos kunde under de vidrigaste livsförhållanden vara lycklig, emedan han kunde själv bestämma, vilka tankar och känslor han ville hysa 28Allting beror av våra tankar Som vi tänka äro vi och bli vi Det är med våra tankar vi bygga våra framtida liv Det är våra tankar, som göra oss lyckliga eller olyckliga, göra livet ljust eller mörkt, lätt eller tungt, göra oss till segrare eller besegrade",
  "source_book": "Unknown Series",
  "chapter": "l1_9",
  "language": "sv",
  "author": "Henry T. Laurency",
  "tradition": "Hylozoics",
  "verified": true,
  "metadata": {
    "file_path": "laurency_ultimate/swedish_Svenska/Books/Livskunskap Ett/l1_9.pdf",
    "chunk_number": 354,
    "extraction_date": "2025-08-18T07:21:01.154712"
  }
}