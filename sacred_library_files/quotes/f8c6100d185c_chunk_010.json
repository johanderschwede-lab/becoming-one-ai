{
  "quote_id": "f8c6100d185c_chunk_010",
  "text": "När något är dåligt, har man svårt att se det positiva som ändå alltid finns däri, dess funktion i ett större sammanhang Denna absolutifiering sker i halvt medvetande om att, ifall bara något medges av det som tillhör den motsatta tendensen, risken finns att hela uppfattningen slår om i sin motsats Tron måste vara absolut, ty tillåts minsta tvivel, känns allt “bottenlöst” och är man färdig att överge alltihop Finner man ett litet fel i lärarens undervisning, förkastas han Om “felet” är ett (verkligt eller inbillat) fel hos lärarens person (“karaktärsfel”) och därmed hans lära förkastas, visar tänkandet prov på såväl absolutifiering som förväxling av sak och person 11Påtaglig är emotionalismens värdering av formen på bekostnad av funktionen, innehållet och meningen",
  "source_book": "Unknown Series",
  "chapter": "fk10",
  "language": "sv",
  "author": "Henry T. Laurency",
  "tradition": "Hylozoics",
  "verified": true,
  "metadata": {
    "file_path": "laurency_ultimate/swedish_Svenska/Books/Förklaringen/fk10.pdf",
    "chunk_number": 10,
    "extraction_date": "2025-08-18T07:21:05.259679"
  }
}