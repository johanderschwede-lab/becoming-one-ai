{
  "quote_id": "27d7923b4858_chunk_014",
  "text": "20Advaitas spekulation visar den allmakt fantasien når, när den lyckats komma utom räckhåll för logiska kontrollen och undgått ödet att likt Ikaros utsättas för alltför påtaglig kontakt med verkligheten 21Betecknande för indisk mentalitet är att både sankhya och advaita tyckas kunna trivas under samma turban Sedan man med sankhyas hjälp (materieaspekten) lyckats förklara företeelserna i tillvaron, möter det intet hinder att sätta kronan på verket och övergå till advaitas illusionsfilosofi och förlora sig i de luftigaste abstraktioner Skulle man av någon anledning tvingas ånyo ge förnuftig förklaring på de förargliga materiella företeelserna, dyker man ogenerat med en saltomortal ner i dualismen igen och kan tydligen upprepa dylika akrobatiska konststycken hur ofta som helst",
  "source_book": "Unknown Series",
  "chapter": "kv7",
  "language": "sv",
  "author": "Henry T. Laurency",
  "tradition": "Hylozoics",
  "verified": true,
  "metadata": {
    "file_path": "laurency_ultimate/swedish_Svenska/Books/Kunskapen om verkligheten/kv7.pdf",
    "chunk_number": 14,
    "extraction_date": "2025-08-18T07:21:04.298711"
  }
}