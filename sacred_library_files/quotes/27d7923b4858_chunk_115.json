{
  "quote_id": "27d7923b4858_chunk_115",
  "text": "9Den kraft, som vi alla taga för egen vilja, yttrar sig för yogin, när han följer Lagen så långt han ser, så starkt i hela hans natur, att han förstår, att detta icke är hans egen kraft utan något som ställts till hans förfogande och som blir hans egendom, när han uppgår i enheten Han blir därmed ett redskap för gudomen, och hans vilja sammanfaller med ödets vilja Den som ser det gudomliga i allt, måste igenkänna, älska och tillbedja denna gudomliga viljas närvaro i sig och uppger därmed alla egna motiv till förmån för enhetens vilja i honom 10Detta betyder, att yogin erbjuder sig såsom offer till gudomen Därmed bortfaller varje tanke på belöning, fruktan eller oro för handlingens följder samt varje egoistiskt intresse, även tillfredsställelsen av att ha handlat oegennyttigt",
  "source_book": "Unknown Series",
  "chapter": "kv7",
  "language": "sv",
  "author": "Henry T. Laurency",
  "tradition": "Hylozoics",
  "verified": true,
  "metadata": {
    "file_path": "laurency_ultimate/swedish_Svenska/Books/Kunskapen om verkligheten/kv7.pdf",
    "chunk_number": 115,
    "extraction_date": "2025-08-18T07:21:04.298984"
  }
}