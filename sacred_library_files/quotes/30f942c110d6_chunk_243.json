{
  "quote_id": "30f942c110d6_chunk_243",
  "text": "Men man insåg icke, som Schopenhauer, det förvända i hela förfaringssättet: att tro sig kunna pressa in verkligheten i konstgjorda fack I stället fortsatte man att fabricera nya kategorier 5Hegel gjorde kategorier av verkligheten, av filosofiens historia och världshistorien, som han gjorde om till en ”historiens filosofi” Passade icke historiska skeendet ihop med hans kategorier, så gjorde han helt enkelt om historien Sådana småsaker genera inte en stor ande Historien liksom verkligheten hade skyldighet att rätta sig efter de av hegelska förnuftet utstakade banorna Överensstämde icke verkligheten med hans konstruktioner, så var det så mycket sämre för verkligheten Den som vet, hurudan verkligheten bör vara, behöver icke fråga efter, hurudan den är",
  "source_book": "Unknown Series",
  "chapter": "kv5",
  "language": "sv",
  "author": "Henry T. Laurency",
  "tradition": "Hylozoics",
  "verified": true,
  "metadata": {
    "file_path": "laurency_ultimate/swedish_Svenska/Books/Kunskapen om verkligheten/kv5.pdf",
    "chunk_number": 243,
    "extraction_date": "2025-08-18T07:21:04.068700"
  }
}