{
  "quote_id": "8840887f5486_chunk_062",
  "text": "Även det utgör en skuld, som måste betalas och också delvis avbetalats genom de vansinniga uttolkningar av de vilseledande auktoriteter mänskligheten låtit sig ledas av utan förståelse för att vi äro ansvariga för eget val av vägvisare Vi ha fått vårt förnuft för att bruka det Vi ha fått tillräckligt många varandra motsägande auktoriteter för att kunna anställa jämförelser mellan framkomna idiologier och på så sätt utveckla omdömesförmågan, hur svag denna än är i de flesta avseenden Att underlåta utveckla denna hör tydligen ännu till de många livsmisstag människorna begå Det är så besvärligt att tänka, mycket bekvämare att lita till vad andra trott och sagt Men livet är en hård skolmästare, som kräver att vi göra vad vi kunna, hur litet det än må vara Liv medför ansvar",
  "source_book": "Unknown Series",
  "chapter": "l1_9",
  "language": "sv",
  "author": "Henry T. Laurency",
  "tradition": "Hylozoics",
  "verified": true,
  "metadata": {
    "file_path": "laurency_ultimate/swedish_Svenska/Books/Livskunskap Ett/l1_9.pdf",
    "chunk_number": 62,
    "extraction_date": "2025-08-18T07:21:01.153901"
  }
}