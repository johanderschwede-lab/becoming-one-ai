{
  "quote_id": "e1646e7729c9_chunk_001",
  "text": "1 En första förklaring De flesta människor behöver ingen förklaring på varför de lever, vad de har här att göra De är antingen lyckliga med sin tillvaro eller olyckliga, och i intetdera fallet kan en bok som denna göra dem lyckligare Det är inte heller för dem denna bok är skriven Men det finns en annan grupp människor, inte så stor men ändå växande, som har blivit varse sitt behov av en förklaring De flesta av dem har prövat det ena och det andra utan att bli nöjda: religion, filosofi, vetenskap, ockultism De har en instinkt, som säger dem, att så, som auktoriteterna påstår att det är, kan det inte vara; att det måste finnas något mer, något större, något ofantligt viktigare än det som auktoriteterna kallar “vår verklighet” Denna grupp kan man kalla för de självständiga sökarna",
  "source_book": "Unknown Series",
  "chapter": "fkinledn",
  "language": "sv",
  "author": "Henry T. Laurency",
  "tradition": "Hylozoics",
  "verified": true,
  "metadata": {
    "file_path": "laurency_ultimate/swedish_Svenska/Books/Förklaringen/fkinledn.pdf",
    "chunk_number": 1,
    "extraction_date": "2025-08-18T07:21:05.541238"
  }
}