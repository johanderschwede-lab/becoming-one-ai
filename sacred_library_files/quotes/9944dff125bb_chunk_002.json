{
  "quote_id": "9944dff125bb_chunk_002",
  "text": "Lagen för självförverkligande gäller allt självmedvetet liv 4Självlagen säger, att individens utveckling är individens egen sak, att ingen annan än han själv kan utveckla honom Det är så, eftersom det som utvecklas är egenarten, det evigt unika hos varje individ 5Självlagen klargör, att människans medvetenhetsutveckling beror på henne själv, hur många inkarnationer det än må taga De största hindren för vårt medvetna självförverkligande är våra vanföreställningar, som leder oss vilse, våra emotionala illusioner och mentala fiktioner Det är vår totala missuppfattning av livet och dess mening, som gör att vi felbedömer oss själva och våra möjligheter, gör att vi icke kan inse meningen med vår inkarnation, kommer oss att begå otaliga misstag, får oss att hänge oss åt misströstan och förtvivlan",
  "source_book": "Unknown Series",
  "chapter": "fk8",
  "language": "sv",
  "author": "Henry T. Laurency",
  "tradition": "Hylozoics",
  "verified": true,
  "metadata": {
    "file_path": "laurency_ultimate/swedish_Svenska/Books/Förklaringen/fk8.pdf",
    "chunk_number": 2,
    "extraction_date": "2025-08-18T07:21:05.819131"
  }
}