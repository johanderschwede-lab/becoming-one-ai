{
  "quote_id": "72858f34ff37_chunk_063",
  "text": "Att den dessutom kunnat förkunna läran om en hatfull, hämndgirig, självrättfärdig och offerkrävande “kärleksfull fader”, att den kunnat idiotisera folk till tron på synd såsom brott mot ett oändligt väsen som kräver ett evigt straff, vittnar om mänsklighetens omdömesnivå, bedömningsförmåga och förståelse för vad kärlek innebär Oerhörda svårigheter måste det innebära att för den stora massan klargöra livets mening och mål, att utveckla människornas mentalmedvetenhet från eftersägande grammofonintellekt till verklig tankeförmåga, så att de kunna begripa och förstå hans budskap, att befria massan från dess känslomättade troskomplex och inympade intelligensfria idiologier, att det torde få anses ha karaktären av underverk",
  "source_book": "Unknown Series",
  "chapter": "l5_7",
  "language": "sv",
  "author": "Henry T. Laurency",
  "tradition": "Hylozoics",
  "verified": true,
  "metadata": {
    "file_path": "laurency_ultimate/swedish_Svenska/Books/Småskrifter/l5_7.pdf",
    "chunk_number": 63,
    "extraction_date": "2025-08-18T07:21:03.158840"
  }
}