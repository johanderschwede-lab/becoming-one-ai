{
  "quote_id": "27d7923b4858_chunk_093",
  "text": "4Hans förmåga av perspektivmedvetenhet tillåter honom att i sitt mentalsystem upptaga övriga spekulationssystem i högre syntes Men det räcker icke för att nå upp till det systemtänkande som fås vid konkretisering av kausalideerna 5Ofta börjar gnanayogin med att lära sig skilja på ”jag och icke-jag” Tyske filosofen Fichte använde uttrycket för att subjektivera motsättningen mellan medvetenheten och yttervärlden Yogins konstruktion avser motsättningen mellan jaget och dess höljen, egentligen mellan jaget och sinnesintryck, känsla, tanke Han inskärper, att sinnesförnimmelserna icke äro hans jag, att hans känslor icke äro hans egentliga väsen, att hans tanke, även om den utgör högsta slag av medvetenhet, icke är hans jag, utan att jaget är det som kan iakttaga och begagna dessa medvetenheter",
  "source_book": "Unknown Series",
  "chapter": "kv7",
  "language": "sv",
  "author": "Henry T. Laurency",
  "tradition": "Hylozoics",
  "verified": true,
  "metadata": {
    "file_path": "laurency_ultimate/swedish_Svenska/Books/Kunskapen om verkligheten/kv7.pdf",
    "chunk_number": 93,
    "extraction_date": "2025-08-18T07:21:04.298927"
  }
}