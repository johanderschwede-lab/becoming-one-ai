{
  "quote_id": "3c90eee1745c_chunk_087",
  "text": "6Jag kommer till alla dem, vilkas behov av mig är stort nog, vilkas vision av mig är sann nog att igenkänna mig, till dem i vilkas hjärtan lever något av det som motsvarar den kärlek, vilken alltid flödar från mitt hjärta till dem 7I kraft av den funktion jag fyller och den fullmakt mig givits att förmedla kärleken från Livets outtömliga källa söker jag draga människornas hjärtan in i den värld, som är allas mål, vad namn de än må ge det, under vilken förklädnad det än må visa sig för dem 8Envar söker mig på sin väg, och på vars och ens väg är jag alltid redo att möta mina egna, dem som lyssna till min röst Jag skall tala till dem och genom dem till alla, hos vilka den gnista tänts, som en gång skall bliva till kärlekens värmande låga och visdomens förklarade ljus",
  "source_book": "Unknown Series",
  "chapter": "l1_2",
  "language": "sv",
  "author": "Henry T. Laurency",
  "tradition": "Hylozoics",
  "verified": true,
  "metadata": {
    "file_path": "laurency_ultimate/swedish_Svenska/Books/Livskunskap Ett/l1_2.pdf",
    "chunk_number": 87,
    "extraction_date": "2025-08-18T07:21:01.485488"
  }
}