{
  "quote_id": "e458d0a33db2_chunk_023",
  "text": "4Till negativa inställningen (traditionellt kallad “det onda”) hör allt som motverkar lagarna för frihet, enhet, utveckling och självförverkligande Dit hör alla tendenser, som vill begränsa människans rätt att leva sitt liv som hon finner för gott (så länge hon inte kränker andras rätt till detsamma) Dit hör alla moralismens krav på viss livsföring eller konventionsanpassning, allt hinder för kunskapssökande, allt som hämmar människans strävan efter högre nivåer, alla diktatoriska, totalitära och auktoritära tendenser (frånsett nödvändiga ingripanden mot kränkare av andras rätt), allt som vill inge människan rädsla, pessimism, missmod och känsla av meningslöshet (rikliga exempel i modern konst), allt skvaller, förtal och snokande i andras privatliv, all misstänksamhet och småaktighet",
  "source_book": "Unknown Series",
  "chapter": "fk9",
  "language": "sv",
  "author": "Henry T. Laurency",
  "tradition": "Hylozoics",
  "verified": true,
  "metadata": {
    "file_path": "laurency_ultimate/swedish_Svenska/Books/Förklaringen/fk9.pdf",
    "chunk_number": 23,
    "extraction_date": "2025-08-18T07:21:05.673363"
  }
}