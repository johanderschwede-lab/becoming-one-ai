{
  "quote_id": "46f3b167fc95_chunk_027",
  "text": "Vi konstruera mängder av dem för att sysselsätta vår rastlösa reflexion, som aldrig kan få nog stoff att bearbeta och som i brist på förnuftigheter sysslar med värdelösa bagateller och fåfängliga trivialiteter Massor av barnsligheter pracka vi på generation efter generation, därför att de en gång sagts De, för vilka tänkandet är en besvärlig procedur, anamma tacksamt tramset för att slippa tänka Vi fylla vår medvetenhet och därmed vårt värdefulla minne med rena dravlet, då det finns så mycket av oersättlig betydelse att inhämta Ifall vi icke slösade med att “slå ihjäl” tiden, utan utforskade verkligheten och livet och förnuftigt tillämpade vetandet, skulle vi lätt kunna minska antalet inkarnationer med hälften",
  "source_book": "Unknown Series",
  "chapter": "l5_6",
  "language": "sv",
  "author": "Henry T. Laurency",
  "tradition": "Hylozoics",
  "verified": true,
  "metadata": {
    "file_path": "laurency_ultimate/swedish_Svenska/Books/Småskrifter/l5_6.pdf",
    "chunk_number": 27,
    "extraction_date": "2025-08-18T07:21:02.997489"
  }
}