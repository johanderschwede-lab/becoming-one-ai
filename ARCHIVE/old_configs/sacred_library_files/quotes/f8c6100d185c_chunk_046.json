{
  "quote_id": "f8c6100d185c_chunk_046",
  "text": "Konkret innebär detta, att människorna fostras till större ansvarstagande, djupare medkänsla, större självständighet i känsla och tanke, högre grad av självaktivitet, mer kritiskt tänkande Tyvärr visar det sig, att esoterik i händerna på omogna får rakt motsatt effekt mot den avsedda och stärker oönskade tendenser såsom verklighets- och ansvarsflykt, frälsningsegoism, auktoritetstro, godtrogenhet etc , allt under åberopande av “esoteriska principer” man trott sig inhämta genom att missförstå lösryckta uppgifter i esoterisk litteratur Om esoterik får bli ett absolut värde, lösgjort ur sitt större evolutionssammanhang, kommer det ofelbart att motverka sitt egentliga syfte 12Många värden inses av perspektivtänkandet ingå som delvärden i högre, överordnade och därför viktigare värden",
  "source_book": "Unknown Series",
  "chapter": "fk10",
  "language": "sv",
  "author": "Henry T. Laurency",
  "tradition": "Hylozoics",
  "verified": true,
  "metadata": {
    "file_path": "laurency_ultimate/swedish_Svenska/Books/Förklaringen/fk10.pdf",
    "chunk_number": 46,
    "extraction_date": "2025-08-18T07:21:05.259806"
  }
}