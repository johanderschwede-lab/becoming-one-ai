{
  "quote_id": "9944dff125bb_chunk_031",
  "text": "10 Dålig skörd 1Dålig skörd är det mesta i livet och allt som inte kan betraktas såsom lycka, allt som plågar och misshagar oss och alltså inte enbart uppenbara motgångar och lidanden Skördelagen verkar individuellt, med utomordentlig anpassning till vars och ens egenart och förutsättningar Den tar särskild hänsyn till enhetslagen och frihetslagen Den verkar i allt och begagnar alla lämpliga tillfällen att göra det möjligt för oss att betala av på skuldkontot Ju högre nivå människan når, desto större hänsyn tar lagen till möjligheten att modifiera skördens verkan, fördela den över tiden, låta oss gottgöra på annat sätt Men all sådd måste skördas 2Man föds in i den ras, nation, familj, som man gjort sig förtjänt av",
  "source_book": "Unknown Series",
  "chapter": "fk8",
  "language": "sv",
  "author": "Henry T. Laurency",
  "tradition": "Hylozoics",
  "verified": true,
  "metadata": {
    "file_path": "laurency_ultimate/swedish_Svenska/Books/Förklaringen/fk8.pdf",
    "chunk_number": 31,
    "extraction_date": "2025-08-18T07:21:05.819244"
  }
}