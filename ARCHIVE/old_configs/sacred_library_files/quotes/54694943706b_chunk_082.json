{
  "quote_id": "54694943706b_chunk_082",
  "text": "Men vi böra alltid klargöra för oss, att det är ”tomma” spekulationer och icke antaga, att de äro i överensstämmelse med verkligheten Det är just detta antagande, som är misstaget i spekulationen: att taga hugskott för riktiga ideer Fantasilek är icke exakt tänkande Allra minst böra vi göra dessa fria fantasier till föremål för meditation, ty därigenom ta de gestalt i det undermedvetna och verka vilseledande i fortsättningen Genom meditation och ständig upprepning bli de till slut ”fixa ideer” Det är dessa tokiga ideer, som göra att alla i något avseende verka ”icke riktigt kloka”, även de mest högintellektuella Meditera bör man göra endast sedan man övertygat sig om att ”idén” är riktig, problemet är ett verklighetsproblem",
  "source_book": "Unknown Series",
  "chapter": "l1_1",
  "language": "sv",
  "author": "Henry T. Laurency",
  "tradition": "Hylozoics",
  "verified": true,
  "metadata": {
    "file_path": "laurency_ultimate/swedish_Svenska/Books/Livskunskap Ett/l1_1.pdf",
    "chunk_number": 82,
    "extraction_date": "2025-08-18T07:21:01.802204"
  }
}