{
  "quote_id": "4aff3ba0a053_chunk_051",
  "text": "12Det människorna kalla moral är sociala konventioner, rättsbegrepp, som de olika slagen av samhällen utformat på grundval av gjorda erfarenheter eller betraktade såsom nödvändiga för samhällets bestånd Att de sedan införlivades i härskande religiösa fiktionssystem såsom dikterade av en högre makt, såsom gudomliga påbud, gav dem erforderlig nimbus av okränkbarhet och helighet Att några av dessa moralbegrepp äro i överensstämmelse med livslagarna (enhetslagen, frihetslagen), förefaller på mänsklighetens nuvarande utvecklingsstadium bero mera på tillfälligheter, när man runtom i de olika staterna ser, hur de tillämpas och framför allt hur staten anser sig stå över alla livslagar och mördar och stjäl och bedrar efter behag Det är ändock stater, som skryta med både civilisation och kultur",
  "source_book": "Unknown Series",
  "chapter": "l1_8",
  "language": "sv",
  "author": "Henry T. Laurency",
  "tradition": "Hylozoics",
  "verified": true,
  "metadata": {
    "file_path": "laurency_ultimate/swedish_Svenska/Books/Livskunskap Ett/l1_8.pdf",
    "chunk_number": 51,
    "extraction_date": "2025-08-18T07:21:00.842624"
  }
}