{
  "quote_id": "30f942c110d6_chunk_241",
  "text": "Historiska okunnigheten har tillerkänt Hegel de flesta av de ideer han tillgodogjort sig: såsom att ett visst slags förnuft uppenbarar sig i historien, att motsättning är utvecklingens hävstång; att det förflutna finns i det närvarande; att ideerna utgöra ett system, äro delar av ett helt, att de i systemet få relativ giltighet även om 44 de såsom nya förefalla absoluta, att de upptäckas under utvecklingens gång; att ideerna kunna negeras och även deras motsats inrymmer en idé, eftersom ideerna äro inklusiva och icke såsom begreppen exklusiva; att det enhetens mål, filosofien strävar mot genom förnuftigt begripande av verkligheten, söker den religiöse nå genom känslan och aningen och konstnären genom upptäckande av skönheten",
  "source_book": "Unknown Series",
  "chapter": "kv5",
  "language": "sv",
  "author": "Henry T. Laurency",
  "tradition": "Hylozoics",
  "verified": true,
  "metadata": {
    "file_path": "laurency_ultimate/swedish_Svenska/Books/Kunskapen om verkligheten/kv5.pdf",
    "chunk_number": 241,
    "extraction_date": "2025-08-18T07:21:04.068695"
  }
}