{
  "quote_id": "8840887f5486_chunk_161",
  "text": "Alla ha sina problem, och önskan att hjälpa upptäcker genom daglig övning och erfarenhet alltmer de svårigheter envar dras med Äktheten i vår enhetssträvan, vår vilja till enhet, visar sig framför allt i det personliga ansvar vi känna för alla Ju mer vi växa in i enheten, desto mer vidgas också området för detta personliga ansvar, icke blott för våra närmaste och vänner utan även för våra uppgifter, vår nation och för mänskligheten Med kunskap om livslagarna bortfaller talet om individens obetydlighet Det är icke vår sak att avgöra, om vår insats ”tjänar något till” Den obetydligaste del i ett maskineri har en uppgift att fylla Vi äro alla kuggar i evolutionsmaskineriet Man skulle rentav kunna säga, att en människas storhet ligger i hennes känsla av ansvar för allt som är och sker",
  "source_book": "Unknown Series",
  "chapter": "l1_9",
  "language": "sv",
  "author": "Henry T. Laurency",
  "tradition": "Hylozoics",
  "verified": true,
  "metadata": {
    "file_path": "laurency_ultimate/swedish_Svenska/Books/Livskunskap Ett/l1_9.pdf",
    "chunk_number": 161,
    "extraction_date": "2025-08-18T07:21:01.154177"
  }
}