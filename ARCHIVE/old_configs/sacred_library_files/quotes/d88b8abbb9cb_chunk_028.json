{
  "quote_id": "d88b8abbb9cb_chunk_028",
  "text": "7Det samspel mellan monad och hölje, utbyte av energi och medvetenhet dem emellan, som verkar monadens evolution, sker inte direkt utan indirekt Det förmedlas av triaderna Höljenas erfarenheter blir triadens, och triadens vibrationer bestämmer höljenas sammansättning av grövre eller finare molekylarmateria Det vibrationsomfång monaden uppövat hos sina triader bestämmer monadens utvecklingsnivå 8I triadens uppgifter ingår bland annat att forma och underhålla höljena, att vara centra för energiutbytet, att utgöra ett oförstörbart minne, att möjliggöra för monaden att bevara förmågor den förvärvat, att underlätta för monaden att tillägna sig lärdomen av erfarenheter den gjort, att samla och smälta samman monadens trefaldiga medvetenhet",
  "source_book": "Unknown Series",
  "chapter": "fk11",
  "language": "sv",
  "author": "Henry T. Laurency",
  "tradition": "Hylozoics",
  "verified": true,
  "metadata": {
    "file_path": "laurency_ultimate/swedish_Svenska/Books/Förklaringen/fk11.pdf",
    "chunk_number": 28,
    "extraction_date": "2025-08-18T07:21:05.115254"
  }
}