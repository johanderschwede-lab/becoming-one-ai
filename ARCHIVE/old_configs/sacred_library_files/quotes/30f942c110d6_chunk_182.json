{
  "quote_id": "30f942c110d6_chunk_182",
  "text": "Demokrati är ett styrelsesätt, som icke passar för män- niskor utan för ett folk av gudar Det har aldrig funnits och kommer aldrig att finnas någon verklig demokrati ” Rousseau gjorde sig inga illusioner om värdet av den filosofi, vetenskap och kultur han hade för ögonen Han gick ända därhän i sitt förakt för ytligheten och flärden hos sin tids aristokrati, att han förklarade förnuftet värdelöst, en tänkande människa för ett degenererat djur Kultur och filosofi hade bidragit till att fördärva människorna Voltaire tackade honom med kvickheten att förklara sig ”ha fått lust att gå på alla fyra” Naturligtvis missförstod man Rousseau, som med ”återgång till naturen” menade befrielse från den förkonstling och onatur som alltid utmärkt europeiska kulturen",
  "source_book": "Unknown Series",
  "chapter": "kv5",
  "language": "sv",
  "author": "Henry T. Laurency",
  "tradition": "Hylozoics",
  "verified": true,
  "metadata": {
    "file_path": "laurency_ultimate/swedish_Svenska/Books/Kunskapen om verkligheten/kv5.pdf",
    "chunk_number": 182,
    "extraction_date": "2025-08-18T07:21:04.068545"
  }
}